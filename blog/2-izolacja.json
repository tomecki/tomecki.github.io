{"html":"<h2 id=\"długie-dni-w-domu-i-niepewna-sytuacja-na-rynku-pracy\">Długie dni w domu i niepewna sytuacja na rynku pracy</h2>\n<p>Niepewność: to słowo ostatnio zyskało bardzo na popularności. Niepewność wkrada się w temat naszego zdrowia, stabilności finansowej, pracy i planów na przyszłość. Jedną z niewielu pewnych rzeczy jest to, że przez najbliższych kilka tygodni Twoja aktywność towarzyska, rekreacyjna, rozrywkowa i edukacyjna będzie mocno ograniczona przez <em>samoizolację</em>.</p>\n<p>Ten czas to idealny moment, żeby zacząć naukę programowania! Poświęcając kilka godzin w tygodniu za jednym zamachem:</p>\n<ul>\n<li>nauczysz się nowej przydatnej umiejętności, na którą jest duży popyt na rynku pracy</li>\n<li>spędzisz pożytecznie czas (OK, może kosztem kilku odcinków serialu na Netflixie).</li>\n</ul>\n<h2 id=\"szybki-przegląd-rynku-pracy\">Szybki przegląd rynku pracy</h2>\n<p>Rynek pracy dla programistów stabilnie rośnie. Co więcej, pracodawcy potrzebują nie tylko programistów z doświadczeniem, ale również początkujących, którzy są chętni douczyć się w trakcie pracy.</p>\n<ul>\n<li><a href=\"https://justjoin.it/all/all/junior\">justjoin.it</a></li>\n<li><a href=\"https://bulldogjob.pl/companies/jobs/s/experience_level,junior\">bulldogjob.pl</a></li>\n<li><a href=\"https://nofluffjobs.com/jobs?criteria=seniority%3Dtrainee,junior\">nofluffjobs.com</a></li>\n</ul>\n<h2 id=\"faq\">FAQ</h2>\n<h4 id=\"czy-trzeba-znać-angielski\">Czy trzeba znać angielski?</h4>\n<p>Angielski bardzo się przydaje, bo języki programowania operują na słowach zaczerpniętych z angielskiego. W większości przypadków, podparcie się <a href=\"https://translate.google.com\">Google Translate</a> powinno wystarczyć.</p>\n<h4 id=\"mój-komputer-ma-10-lat-pewnie-nie-nadaje-się-do-programowania\">Mój komputer ma 10 lat, pewnie nie nadaje się do programowania.</h4>\n<p>Jeżeli możesz na nim przeglądać internet, możesz też się uczyć programować :)</p>\n<h4 id=\"nie-nadaję-się-nigdy-nie-byłembyłam-dobra-w-komputery-pewnie-trzeba-mieć-okulary-i-pryszcze-a-już-na-pewno-umieć-zmieniać-granice-całkowania\">Nie nadaję się, nigdy nie byłem/byłam dobra w komputery, pewnie trzeba mieć okulary i pryszcze, a już na pewno umieć zmieniać granice całkowania.</h4>\n<p>13 lat temu w telewizji leciał popularny teleturniej <a href=\"https://pl.wikipedia.org/wiki/Czy_jeste%C5%9B_m%C4%85drzejszy_od_5-klasisty%3F\">Czy jesteś mądrzejszy od 5-klasisty?</a>  Od kilku lat programy nauczania <a href=\"https://podstawaprogramowa.pl/Szkola-podstawowa-IV-VIII/Informatyka\">również w Polsce</a> włączają naukę programowanie dla dzieci w szkole podstawowej. \nW programowaniu rozwiniesz swoje umiejętności logicznego myślenia i myślenia abstrakcyjnego (np. bardzo polubisz drzewa). </p>\n<p><img src=\"https://media.giphy.com/media/OZbGrdp7FiDiE/giphy.gif\" alt=\"Dasz radę!\"></p>\n<h4 id=\"ile-to-kosztuje\">Ile to kosztuje?</h4>\n<p>Internet jest pełen zasobów do nauki dostępnych zupełnie za darmo, chociaż są też kursy płatne. Ważna wiadomość: jakość nie idzie w parze z ceną. Kilka akapitów niżej znajdziesz linki do bardzo dobrych kursów i książek dostępnych za darmo.</p>\n<h2 id=\"od-czego-zacząć\">Od czego zacząć?</h2>\n<p>Wybierz technologię, której chcesz nauczyć się najpierw. Proponuję, abyś wybrał z tych dwóch:</p>\n<ul>\n<li>Javascript: absolutna podstawa współczesnego internetu, zwłaszcza od strony tzw. frontendu, czyli tego co widzi użytkownik. Nieco trudniejszy do nauki niż Python, ale jeżeli chcesz nauczyć się tworzenia stron w internecie, nie uciekniesz od niego.</li>\n<li>Python: bardzo przyjazny język i uniwersalny język, z zastosowaniami od tzw. backendu, czyli kodu serwera, przez automatyzację różnych zadań, do analizy danych i obliczenia. </li>\n</ul>\n<h3 id=\"metaporady\">Metaporady</h3>\n<p>Poniżej przygotowaliśmy listę kursów i książek - zanim przejdziesz tam, kilka rad <em>na dobry początek</em>:</p>\n<ul>\n<li>jeżeli to jest początek Twojej przygody z programowaniem, używaj takich samych narzędzi, jak autorzy kursów i książek - oszczędzi Ci to dużo czasu przy rozwiązywaniu problemów ze środowiskiem. </li>\n<li>jeżeli napotkasz jakiś problem przy wykonaniu Twojego kodu, spróbuj wyszukać charakterystycznego fragmentu (np. nazwę/kod błędu) w Google - wyniki ze stackoverflow, blogów, githuba zazwyczaj powinny Ci pomóc Twój problem</li>\n<li>pamiętaj o systematyczności - załóż sobie plan nauki: ustal dni i godziny w których się uczysz.</li>\n</ul>\n<!-- ## Środowisko od pracy\n\n#### Python / Javascript\nIstnieje wiele edytorów do pracy z Python i Javascript. Polecamy jednak zainstalowanie na początek prostego edytora dostępnego dla różnych systemów operacyjnych np. Visual Studio Code\nInstalacja edytora:\nPobierz Visual Studio Code w formacie exe z oficjalnej strony: https://code.visualstudio.com/download (wybierz wersję zgodną z wersją systemu operacyjnego na Twoim komputerze)\nUruchom pobrany plik “exe” i postępuj zgodnie z zaleceniami instalatora.\n\n#### Instalacja Python:\nDokładne informacje znajdziesz tutaj: tutorial.djangogirls.org/pl/python_installation\n\n#### Javascript\nVisual Studio Code ma wbudowane debugowanie, formatowanie oraz nawigację do kody pisanego w JavaScript: https://code.visualstudio.com/docs/languages/javascript .\n\nBezpłatne Internetowe kursy do nauki programowania -->\n\n<h3 id=\"python\">Python</h3>\n<h4 id=\"materiały-w-języku-polskim\">Materiały w języku polskim:</h4>\n<ul>\n<li><a href=\"https://www.learnpython.org/pl/\">Interaktywny samouczek Pythona</a> zawiera wyjaśnienie podstaw Python wraz z interaktywnymi ćwiczeniami.</li>\n<li><a href=\"https://www.flynerd.pl/2018/04/python-ksiazki-godne-polecenia.html\">Lista książek wprowadzających do Pythona</a></li>\n</ul>\n<h4 id=\"materiały-w-języku-angielskim\">Materiały w języku angielskim:</h4>\n<ul>\n<li><a href=\"https://automatetheboringstuff.com\">Automate Boring Stuff with Python</a>- bezpłatnie dostępna książka w języku angielskim, w przejrzysty sposób opisuje podstawy Pythona. Zawiera dużo fragmentów kodu z dokładnym wytłumaczeniem działania. Zdecydowanie polecam na pierwszy ogień.</li>\n<li><a href=\"https://www.learnpython.org/en/\">Interaktywny samouczek Pythona</a></li>\n<li><a href=\"https://www.w3schools.com/python/default.asp\">Kurs od W3Schools</a></li>\n<li><a href=\"https://developers.google.com/edu/python\">Google Python’s Class</a> - dostępne są wykłady w języku angielskim i ćwiczenia do utrwalenia materiału.</li>\n<li><a href=\"https://www.coursera.org/learn/python-basics\">Kurs na platformie Coursera</a></li>\n</ul>\n<h3 id=\"javascript\">Javascript</h3>\n<h4 id=\"materiały-w-języku-polskim-1\">Materiały w języku polskim:</h4>\n<ul>\n<li><a href=\"https://www.youtube.com/watch?v=OcwON22ctYc\">Kurs Pasji Informatyki na youtube</a></li>\n<li><a href=\"https://www.youtube.com/watch?v=U-bGk-1qMVY&amp;list=PLGjoxB-1BV8IKoG_fb934nZXSVi_v-4yg\">Kurs Jakuba Jurkiana na youtube</a></li>\n</ul>\n<h4 id=\"materiały-w-języku-angielskim-1\">Materiały w języku angielskim:</h4>\n<ul>\n<li><a href=\"https://www.w3schools.com/js/\">Kurs Pythona od W3Schools</a></li>\n<li><a href=\"https://www.udemy.com/course/javascript-essentials-mini-course/\">Javascript Essentials na platformie udemy</a></li>\n<li><a href=\"https://eloquentjavascript.net/Eloquent_JavaScript.pdf\">Eloquent JavaScript</a></li>\n</ul>\n<h2 id=\"kontakt\">Kontakt</h2>\n<p>Jeżeli masz jakieś pytania, pisz na maila: <a href=\"mailto:bede.programowac@gmail.com\">bede.programowac@gmail.com</a>  - będziemy starali się odpowiadać na bieżąco na Wasze pytania.</p>\n<p>Kasia &amp; Tomek</p>\n","title":"Izolacja? Dobry czas na naukę programowania!","tags":["blog","post"],"date":"2020-04-01T16:49:20.000Z","slug":"2-izolacja","image":"2-assets/adi-goldstein-mDinBvq1Sfg-unsplash.jpg","author":"Tomek Dziopa"}